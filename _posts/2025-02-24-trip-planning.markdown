---
layout: post
title:  "Trip Planning"
date:   2025-02-24 23:00:00 +0800
categories: blog
---
ในช่วงนี้กำลังวางแผนการไปเที่ยวแบบเป็นหมู่คณะ ซึ่งไม่บ่อยครั้งที่เราจะได้ไปเที่ยวเป็นกลุ่มแบบนี้ เพราะส่วนใหญ่จะไปคนเดียว การวางตารางต่างๆ ก็ดูง่ายดายไปหมด  แต่พอมาเจอข้อจำกัดเรื่องกลุ่ม ก็กลายเป็นปัญหาท้าทายสติปัญญาทันที

เช่นว่าถ้าไป 5 ที่ในวันเดียวจะไหวมั้ย ถ้าขึ้นรถไฟจะสะดวกมั้ย และอีกนานาสารพัดปัญหา ยังไม่นับว่าต้องทำยังไงถึงจะเก็บครบ

แต่พอมาคิดอีกทีว่า เราไม่ต้องเก็บหมดก็ได้ ไปเท่าที่ไปกันไหว ไม่ต้องคุ้มค่าอะไรขนาดนั้นก็ได้ เมื่อคิดได้ดังนั้น ก็เลยลองเริ่มวางแผนจากว่า "เราจะไม่ไปไหนกันดี" ก็กลายเป็นว่าทำงานได้ง่ายขึ้น เหมือนกับหลายอย่างในชีวิต ที่หากเราเริ่มจาก "เราจะไม่ทำอะไร" ชีวิตก็จะดีขึ้น